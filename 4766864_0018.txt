Horatio ipso cogitat, cautior est. Sed haec ipsa mira interpretandi ratio probat, Porphyrionem
quoque legisse versum illum 17. Quare cum scholiastarum tempore numeri quaternarii memo-
riam iam evanuisse atque obscuratam fuisse Meinekio statuendum sit, omnes interpolationes, quae
hanc legem non violarunt, ea aetate factas esse efficitur, qua viri docti non ignorabant Horatium -
ea esse usum, i. e. ea aetate, quae ab Horatio ipso proxime abest.

Et quoniam de hac re largius iam disserere incepi, facere non possum, quin hoc quoque
moneam , minime sibi constare videri , qui et numerum illum quaternarium Meinekii et hanc
C. Frank ii in carminum aetate definienda rationem amplexi sunt: ⁴quue factum esse , antequam
tres carminum libri prodirent, valde probabile est. Nam cum plura sint in primo odarum libro
carmina, quae epodorum numeris constant, non videtur dubitari posse, quin epodon sylloge prius
absoluta et edita fuerit , quam ista vel scriberentur vel cum caeteris evulgarentur. Nulla enim
potest causa excogitari, qua commotus Horatius istos epodos carminum corpori quam epodon fa-
sciculo inserere maluerit’ (fast. Horat. p. 47.). Quid ita? Numeri quaternarii ratio strophica,
quam in carminibus odarum corpori insertis deprehendunt, nonne plena et iusta causa est, cur
ista carmina in epodon fasciculum referri non potuerint? An Horatius ista carmina inter odas
evolgaturus nonnullos versus aut addidit aut induxit atque delevit, ut numerus quaternarius
constet? Verum haec Tu quoque intellegis esse nugatoria: ad Acronem, unde degressa est oratio,
revertatur.

Acron igitur propriae illius et antiquae explicandi rationis traditus est auctor, falso eum
esse traditum minime constat. At enim hunc Horati scholiastam qualiscunque est ⁴pravissime
confundi cum grammatico probatissimo Antoninorum aetati a Schottmuellero
ratione satis certa adscripto quaevis littera clamat et dudum est intellec-
tum' (p. VII). Sequitur , ut de Schottmuelleri ratione pauca addenda videantur.

Alfi-edus Schottmuellerus dissertationis Bonnensis a. MDCCCLVIII, quam ,de
C. Plinii Secundi studiis grammaticis’ scripsit, adnotatione (p. 32) obviam exposuit,
quid de Acronis aetate statuendum videretur. Et quamvis de vitae eius spatio adhuc nemo certi
quidquam evicerit, hoc argumentis satis idoneis V. D. ostendit, locos Acronis, qui sunt in Cha-
risii arte grammatica, ad eam libri illius partem adtinere, quae ex C. Julii Romani curis sumpta
videtur. Qui quando fuerit (c. a. CC), quamquam ex Osanni commentatione (Symbol. litter. II, p. 3293
cf.H. Keilius, Gr. Lat. I, p. XLVII sq.) verisimile est, ⁴ante Romanum vixisse Helenium'
non recte continuo concludit Schottmuellerus. Commentarium Helenii Terentianum ante Romani
librum in lucem prodiisse, ni Charisii incuria, quam iterum atque iterum ipse Schottmuellerus
vituperat, fallimur, apparet: Helenium ipsum aut aequalem aut paucis annis ‘seniorem Romano
fuisse probabilius est. Quid? quod F. Oehlerus Charisium ipsum iam c. a. CC fuisse ex Dosithei
auctoritate pro certo habet (Mus. Rhen. a. 1862, p. 56)? Falsam hanc esse opinionem cum inter
VV. DD. iam pridem conveniat, tum Tu nuper elegantissime in Mus. Rhen. a. 1868, p. 492
demonstrasti. Adde vero, quod Aelius Donatus, qui hoc tempore sine dubio est recentior, Acro-
nem in commentario Terentiano nusquam commemorat. Patet, ni fallor, quam dubia et incerta
haec horum virorum aetatis vestigia sint. Verumtamen Acronem saeculi tertii p. Ch. n. initio
vel altero extremo fuisse non modo Schottmuellero ferocius repugnare meum non est, sed Por·-
phyrione Acronem aetate paulo superiorem fuisse probabile mihi videtur. Quamquam ne hoc
quidem neglegendum est, eiusdem Romani curas in medium vocare apud Charisium Porphyrionis
testimonium. Ex quo efficitur, ut Porphyrion quoque inter grammaticos Antoninorum aetatis Schott-

,l
›

